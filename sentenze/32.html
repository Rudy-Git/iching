<!DOCTYPE html>
<html>

<head>
    <link rel="stylesheet" href="w3.css">
    <link rel="stylesheet" href="grafica-sentenze.css">
    <meta charset="UTF-8">
    <meta name="viewport" content="width=device-width, initial-scale=1.0">
    <title>La Durata</title>
</head>

<body onload="window.resizeTo(screen.availWidth,screen.availHeight)">
    <header class="w3-row-padding #672e3b">
        <h1 class="w3-threequarter">32 Heng - La Durata</h1>
        <img src="../immagini/32.jpg">
    </header>
    <h4>Il Vento &#9780 + Il Tuono &#9779</h4>
    <p id="sentenza"><strong>Sentenza: </strong>La Durata. Riuscita. Senza errore. Propizia perseveranza. Propizio è avere uno scopo, una direzione verso la quale andare.
    </p>
    <p id="commento"><strong>Commento alla Sentenza: </strong>La Durata significa: ciò che resiste a lungo. Un trigramma forte sopra e un trigramma cedevole sotto: il Tuono e il Vento operano insieme. La legge del cielo e della terra fa sentire il suo influsso attraverso l'alternarsi dei suoi processi. Ogni fine deve essere seguito da un nuovo inizio. Il sole e la luna, le quattro stagioni, cambiando di continuo, si susseguono costantemente. Gli uomini saggi rimangono costanti nel seguire la giusta via così che tutte le cose nel mondo sono trasformate fino al compimento. Osservando la legge della durata, possiamo comprendere la natura di tutti gli esseri nel cielo e sulla terra.</p>
    <p id="immagine"><strong>Immagine: </strong>Il Tuono e il Vento: questa è l'immagine della Durata. Ispirandosi ad essa, il signore rimane saldo, senza cambiare mai direzione. Il Vento è sotto, il Tuono sopra: unione durevole. Entrambi si muovono ma seguono leggi costanti. Continuità. Movimento e trasformazioni continue sono l'essenza di ciò che dura. Così anche la via dell'uomo che persegue un fine superiore si manifesta in maniera durevole e il mondo viene modellato fino ad assumere una forma compiuta. La caratteristica della situazione è l'esistenza di un processo persistente, di lunga durata che implica un impegno continuo. Il Tuono ed il Vento sono entrambi estremamente mobili e possono sembrare l'opposto di ciò che dura, ma il loro comparire e scomparire, i loro movimenti seguono leggi immutevoli, così come la caratteristica del Saggio non è la rigidità e l'assenza di movimento, ma la capacità di rinnovarsi continuamente seguendo una Legge Invisibile che determina le sue azioni indicando la direzione da segure.
    </p>
    <p id="serie"><strong>Serie: </strong>La via del marito e della moglie deve essere lunga e continua. Per questo segue il segno: la Durata. Durata significa: resistente a lungo.</p>
    <p id="segni"><strong>Segni misti: </strong>La Durata significa ciò che resiste a lungo. La Durata produce la fermezza della virtù. Il segno della Durata mostra molteplici esperienze senza tedio. Il segno della Durata produce l'unità della virtù.
    </p><hr>

</body>
<footer id="piedipagina">
    <h6>I-Ching a cura di Rodolfo Giacalone
    </h6>
</footer>

</html>